功说白：
九天应元炁，歘火是真形。
雷声开祖劫，闪电烛幽冥。
步虚：
神通示变化，圣德冠群灵。
丹台开宝笈，稽首九天恩。
举：雷声普化天尊。
接起吊挂：
三十六天镇玉清，应元普化掌雷霆。
披发骑麟把二炁，啸风赤脚蹑层冰。
利阴济阳参赞育，赏善罚恶伏魔精。
立誓永扬天尊教，神威显赫统万灵。
香供养，雷声普化天尊。
功说文：
恭闻，高上神臂之天，九天应元之府。辽邈岂惟于劫刃，感通端自于一心。
恭燃道德之真香，仰叩虚无之圣境。谨凭一炷，遍达万灵。以今臣等皈命投诚，启告供养。
表白举：道经师宝天尊。
功接说文：
伏以，玉枢垂世，为长生永宝之门；金篆在天，秘主上无暇之典。非奏玉音，何能普化。兹者，道龄倾心，诚祷以度人度物之为；功克己严，恭在朝圣朝真而获感。真香才拈，圣号宣扬。
表白举：雷声普化天尊。
提纲：
九天应元普化尊，降魔护道镇乾坤。
三辛初六巡世界，纠察人间善恶情。
功起《三宝香》
稽首皈依道，道在杳冥中。
恍惚开祖劫，混沌理难穷。
愿烧道宝香，生生长供养。
稽首皈依经，经文焕八方。
五千四十八，凤篆与龙章。
愿烧经宝香，生生长供养。
稽首皈依师，师恩莫能量。
化胡为佛教，苦海做慈航。
愿烧师宝香，生生长供养。
香供养，道经师宝天尊。
功接说文：
臣闻，赤书玉字，昔元始开碧落以度人；凤笈龙章，由雷师自神霄而阐化。兹当朝奏，必假香传。夫此香者，神霄无上玉清王，盛德均施遍十方。万物逢春沾化育，五雷承令役阴阳。恒对诸天宣妙法，曾发洪愿启虚王。闻称圣号临三界，众等稽首礼慈光。传香有偈，宝号称扬。
表白举：
香云达信天尊。
提纲：
真心清静弘大愿，普济利益广无边。
如意宴座七宝台，都天普集诸天仙。
《祝香咒》：
道由心学，心假香传。
香焚玉炉，心存帝前。
真灵下盼，仙旆临轩。
令臣关告，迳达三 （六、九）天。
接宣威灵咒：
天皇天皇，普化十方。
无求不应，无祷不祥。
酿阳酝阴，万古乘光。
顺吾者亨，逆吾者亡。
玉文宝篆，诵之吉昌。
司命守护，不得隐藏。
臣等皈命，与道合真。
提科：恭对瑶坛
表白：请称箓位
高功称职：略
跪念圣班：
臣等，默运真香，虔诚上启。
渺渺大罗天上，晃晃金阙宫中，虚无自然，三清三境，大罗三宝天尊。大罗天上，金阙宫中，昊天至尊，金阙玉皇上帝。四御四皇上帝，金容玉相天尊。高上神霄，九宸上帝。十方太上，灵宝天尊。五灵五老，梵气天君。北斗圣父，周御国王天尊。北斗圣母，先天道姥天尊。太上三元三品，三官大帝，三官九府，应感天尊。九天开化，文昌梓潼帝君。万法教主，玄天仁威上帝，金阙化身，荡魔天尊。高上碧霄，太乙救苦天尊。救苦会中，一切真仙。恭望圣慈，俯垂恩光。
过板，接念：
臣等，再运真香，虔诚上启。
高上神霄，九天雷祖大帝。九天应元，雷声普化天尊。玉枢殿内，列圣高真。雷师皓翁天君。雷伯青帝天君。玉枢舍人，官曹仙众。九天应元府，卿师使相，一切仙真。九天雷公将军。五方雷公将军。八方云雷将军。九天雷门使者。五方蛮雷将军。五方蛮雷使者。雷部总兵使者。纠箓廉访典者。掠剩司积逮司大夫。幽枉司报应司大夫。莫赚判官，雷部官众。雷部轰轰将帅。雷部真官，诸司官属。恭望圣慈，俯垂恩光。
过板，接念：
臣等，次运真香，虔诚上启。
中界至尊，东岳天齐，仁元圣帝，威权自在天尊。五岳五天圣帝，五山五镇真君。张葛许萨，四大天师。北派南宗，五祖七真，天下名山洞府，古今得道仙真。玄门护法，王大天君。邓辛张陶，四大雷神。赵马康岳，四大将军。雷部将帅，三十六员天君。流年太岁，至德尊神。城隍土地，社令正神。传奏符使，引奏仙官。虚空过往，一切威灵。悉仗真香，普同供养。
高功说俯文：
伏以，天开黄道，黄道天开，
金童玉女，捧过函来。
具有祈祷疏文，恭对敷宣。
宣表；毕，
高功说文
向申疏文 宣白云周
就于坛前 用凭火化
高功起诰：
志心皈命礼
九天应元府，无上玉清王，化形而满十方，谈道而趺九凤。三十六天之上，阅宝笈，考琼书。千五百劫之先，位正真，权大化。手举金光如意，宣说玉枢宝经。不顺化作微尘，发号疾如风火。以清静心而弘大愿，以 智慧力而伏诸魔。总司五雷，运行三界。群生父，万灵师。大圣大慈，至皇至道。九天应元雷声普化天尊。
土地咒
功曹土地，神之最灵。升天达地，出幽入冥。为吾关奏，不得留停。有功之日，名书上清。
起小赞韵：
神霄雷祖，玉清真王，十方化号妙难量，如意放祥光，雨露清凉，九九炼纯阳。
起大赞韵：
应元府，清净身，群生父三界至尊。披发执鞭骑麒麟，考琼书玉枢宝经。逆着亡而顺者亨，万灵师养育群生。圣号雷声普化君，悯众生风调雨顺。
高功说送表文：
伏以，
宝案炉烟起，无为道德香。
仰瞻神圣前，稽首法中王。
是乃臣与合众人等，登上宝殿，
拜进庆贺（祈福）疏文一函，
仰烦值日受事功曹，齎捧疏文，
上诣九天应元府呈
伏愿，
疏文上达，恩命下颁，
仰凭道力，为上良因。
志心称念，
飞云捧送天尊，不可思议功德。
道众揖礼退班。

《太上玄灵北斗本命延生真经》，简称《北斗经》，收于《正统道藏》洞神部本文类。经中称，北斗七星乃造化之枢机，人神之主宰，有回生注死之功，消灾度厄之力。凡人性命五体，悉属本命星官主掌。因而要人于本命生辰及诸斋日，清净身心，焚香诵经，叩拜本命所属星君，广陈供养，自可消除罪业，福寿臻身，远离诸祸。
步虚
照耀开明炬，氤氲岛慧香。经尘归紫极，元气合元皇。
台座辉三级，罡光射七芒。皈真知命处，福寿自然长。
举天尊
长生保命天尊
北斗照耀镇中天，斗转璇玑福善篇。本命星官来下降，
命由天福消灾愆。生天生地更生仙，延福延寿更延年。
真文乃是皇人篆，经号金口字字宣。
香供养  消灾延寿天尊
北辰垂象下瑶阶，河汉群真降临来，
稽首虔诚焚香告，北斗真经朗然开。
道场众等，人各恭敬。恭对帝前，讽经如法。
玄蕴咒
长生保命天尊（消灾延寿天尊）
寂寂至无宗。虚峙劫仞阿。豁落洞玄文。谁测此幽遐。
一入大乘路。孰计年劫多。不生亦不灭。欲生因莲花。
超凌三界途。慈心解世罗。真人无上德。世世为仙家。
太上玄灵北斗本命延生真经
尔时
太 上老君以永寿元年正月七日。在太清境上。太极宫中。观见众生。亿劫漂沈。周回生死。或居人道。生在中华。或生夷狄之中。或生蛮戎之内。或富或贵。或贱或 贫。暂假因缘。堕于地狱。为无定故。罪业牵缠。魂系阴司。受苦满足。人道将违。生居畜兽之中。或生禽虫之属。转乖人道。难复人身。如此沉沦。不知自觉。为 先世迷真之故。受此轮回。乃以哀悯之心。分身教化。化身下降。至于蜀都。地神涌出。扶一玉局。而作高座。
于是老君升玉局座。授与天师。北斗 本命经诀。广宣要法。普济众生。是时老君告天师曰。人身难得。中土难生。假使得生。正法难遇。多迷真道。多入邪宗。多种罪根。多肆巧诈。多恣淫杀。多好群 情。多纵贪嗔。多沉地狱。多失人身。如此等缘。众生不悟。不知正道。迷惑者多。我今哀见此等众生。故垂教法。为说良缘。令使知道。知身性命。皆凭道生。了 悟此因。长生人道。种子不绝。世世为人。不生无道之乡。不断人之根本。更能心修至道。渐入仙宗。永离轮回。超升成道。故我示汝妙法。令度天民归真知命。可 以本命之日。修斋设醮。启祝北斗。三官五帝。九府四司。荐福消灾。奏章恳愿。虔诚献礼。种种香花。时新五果。随世威仪。清净坛宇。法天象地。或于观宇。或 在家庭。随力建功。请行法事。功德深重。不可具陈。念此
大圣北斗七元真君名号。当得罪业消除。灾愆洗荡。福寿资命。善果臻身。凡有急难。可以焚香诵经。克期安泰。于是说 大圣北斗解厄应验曰：
提科：恭对星坛。表白：解厄如法。
志心皈命礼，摩利攴天大圣先天斗姥元君
众等（臣等）志心朝礼
大圣北斗七元君。能解三灾厄。
四煞厄难悉消除。消灾延寿大天尊。
众等（臣等）志心朝礼
大圣北斗七元君。能解五行厄。
六害厄难悉消除。消灾延寿大天尊。
众等（臣等）志心朝礼
大圣北斗七元君。能解七伤厄。
八难厄难悉消除。消灾延寿大天尊。
众等（臣等）志心朝礼
大圣北斗七元君。能解九星厄。
夫妻厄难悉消除。消灾延寿大天尊。
众等（臣等）志心朝礼
大圣北斗七元君。能解男女厄。
产生厄难悉消除。消灾延寿大天尊。
众等（臣等）志心朝礼
大圣北斗七元君。能解復连厄。
疫疠厄难悉消除。消灾延寿大天尊。
众等（臣等）志心朝礼
大圣北斗七元君。能解疾病厄。
精邪厄难悉消除。消灾延寿大天尊。
众等（臣等）志心朝礼
大圣北斗七元君。能解虎狼厄。
虫蛇厄难悉消除。消灾延寿大天尊。
众等（臣等）志心朝礼
大圣北斗七元君。能解劫贼厄。
枷棒厄难悉消除。消灾延寿大天尊。
众等（臣等）志心朝礼
大圣北斗七元君。能解横死厄。
咒誓厄难悉消除。消灾延寿大天尊。
众等（臣等）志心朝礼
大圣北斗七元君。能解天罗厄。
地网厄难悉消除。消灾延寿大天尊。
众等（臣等）志心朝礼
大圣北斗七元君。能解刀兵厄。
水火厄难悉消除。消灾延寿大天尊。
众等（臣等）志心朝礼
大圣北斗七元君。能解一切厄。
一切厄难悉消除。消灾延寿大天尊。
于是七元君。大圣善通灵。济度诸厄难。超出苦众生。  
若有急告者。持诵保平安。尽凭生百幅。咸契于五行。
三魂得安健。邪魅不能停。五方降真气。万福自来骈。
长生超八难。皆由奉七星。生生身自在。世世保神清。
善似光中影。应如谷里声。三元神共识。万圣眼同明。
无灾疫无障。永保道心宁。
老 君曰。北辰垂象。而众星拱之。为造化之枢机。作人神之主宰。宣威三界。统御万灵。判人间善恶之期。司阴府是非之日。五行共禀。七政同科。有回死注生之功。 有消灾度厄之力。上至帝王。下及庶人。尊卑虽则殊途。命分俱无差别。凡夫在世。迷谬者多。不知身属北斗。命由天府。有灾有患。不知解谢之门。祈福祈生。莫 晓归依之路。致使魂神被系。祸患来缠。或重病不痊。或邪妖克害。连年困笃。累岁迍邅。冢讼征呼。先亡復连。或上天谴责。或下鬼诉诬。若以此危厄。如何救 解。须投告北斗。醮谢真君。及转真经。认本命真君。方获安泰。以至康荣。更有深妙不可尽述。凡见北斗真形。顶礼恭敬。
恭对星坛，朝礼如法（本命）。
志心皈命礼，摩利攴天大圣先天斗姥元君
众等（臣等）志心朝礼（提朝唱。礼字接，星字跪，心字起）  
中天北斗解厄延生 阳明贪狼本命星君。（本命星君拜三次）     
众等（臣等）志心朝礼
中天北斗解厄延生 阴精巨门本命星君。
众等（臣等）志心朝礼
中天北斗解厄延生 真人禄存本命星君。 
众等（臣等）志心朝礼
中天北斗解厄延生 玄冥文曲本命星君。
众等（臣等）志心朝礼
中天北斗解厄延生 丹元廉贞本命星君。
众等（臣等）志心朝礼
中天北斗解厄延生 北极武曲本命星君。
众等（臣等）志心朝礼
中天北斗解厄延生 天关破军本命星君。
众等（臣等）志心朝礼
中天北斗解厄延生 洞明外（左）辅大道星君。
众等（臣等）志心朝礼
中天北斗解厄延生 隐光内（右）弼上道星君。
众等（臣等）志心朝礼
中天北斗解厄延生 虚精开德上台星君。
众等（臣等）志心朝礼 
中天北斗解厄延生 六淳司空中台星君。 
众等（臣等）志心朝礼 
中天北斗解厄延生 曲生司禄下台星君。
众等（臣等）志心朝礼
天罡大圣，河汉群真，三界十方，一切诸真。
（拜完后返回再读一遍）
如是真君名号。不可得闻。凡有见闻。能持念者。皆道心深重。宿有善缘。得闻持诵。其功德力。莫可称量。若正信男女。值此真经。智慧性圆。道心开发。出群迷迳。入希夷门。归奉真宗。达生荣界。于三元八节。本命生辰。北斗下日。严置坛场。
经斋醮。依仪行道。其福无边。世世生生。不违真性。不入邪见。持经之人。常持诵。七元真君所属尊号。善功圆满。亦降吉祥。即说北斗咒曰
北斗九辰。中天大神。上朝金阙。下覆崑仑。
调理纲纪。统制乾坤。大魁贪狼。巨门禄存。
文曲廉贞。武曲破军。高上玉皇。紫微帝君。
大周法界。细入微尘。何灾不灭。何福不臻。
元皇正气。来合我身。天罡所指。昼夜常轮。
玄裔弟子（持诵、善信弟子）好道求灵。愿见尊仪。永保长生。   
三台虚精。六淳曲生。生我养我。护我身形。
「鬼斗」「鬼勾」「鬼雚」「鬼行」「鬼毕」「鬼甫」「鬼票」尊帝急急如律令。（默诵七遍。一字一鱼。下划线滚七星。接一磬）
老 君曰。凡人性命五体。悉属本命星官之所主掌。本命神将。本宿（xiù）星官。常垂荫佑。主持人命。使保天年。凡俗无知。终身不悟。夫本命星官。每岁六度降 在人间。降日为本命限期。有南陵使者三千人。北斗真君七千神将。本命真官降驾。众真悉来拥护。可以消灾忏罪。请福延生。随力章醮。福德增崇。其有本命。限 期将至。自身不知。不设斋醮。不修香火。此为轻生迷本。不贵人身。天司夺禄减算除年。多致夭丧。迷误之者。虽遇经诀。怀不信心。毁谤真文。如此之人。身谢 之后。沦没三涂。漂沉诸趣。永失人身。深可悲哀。自致斯苦。若本命之日。能修斋醮。善达天司。一世于本命限期。开转真经。广陈供养。使三生常为男子身。富 贵聪明。人中殊胜。其有生身果薄。虽在人中。贫穷下贱。纵知本命。无力修崇。能酌水献花。冥心望北极。稽首礼拜。念本命星君。名号者。亦不虚过。本命限期 皆得延生注福。系系人身。灾厄蠲除。获福无量。天师欢喜。踊跃作礼。赞叹难可得遇无上法桥。
老君重告天师曰。世人罪福善恶皆属天司。忏罪消 灾。莫越修奉。遇本命生辰。告身中元辰驿马。削落三灾九厄。保见今眷属安宁。凡有上士。于本命生辰。持此真文者。外伏魔精。内安真性。功霑水陆。善及存 亡。悔过虔恭。渐登妙果。重立玄功。证虚无道乃得圣智圆通。隐显莫测。出有入无。逍遥云际。升入金门。与圣合真。身超三界。永不轮转。寿量无穷。快乐自 在。凡有男女于本命生辰。及诸斋日。清静身心。焚香持此真文。自认北极。本命所属星君。随心祷祝。善无不应。灾罪消除。致感万圣千真。俱来卫护。此文所在 之处。千真敬礼。万胜护持。魔鬼潜消。精灵伏匿。世有灾殃。悉皆消灭。是名北斗本命延生经诀。乃修真之迳路。得道逍遥。皆因此经。证圣成真。皆因此经。出 离生死。皆因此经。保护男女。皆因此经。保命延年。皆得自在。永为身宝。福寿可称。保而敬之。非人勿示。
老君说经将毕。龙鹤天仙来迎。还于玉京。是时天师受得妙法。而作是言。誓愿流行。以传善士。若有男女受持读诵。我当与十戒仙官所在拥护。于是再拜
老君而说赞曰
持诵北斗经。本命降真灵。持诵北斗经。宅舍得安宁。
持诵北斗经。父母保长生。持诵北斗经。诸厌化为尘。
持诵北斗经。万邪自归正。持诵北斗经。营业得称情。
持诵北斗经。阖门自康健。持诵北斗经。子孙保荣盛。
持诵北斗经。五路自通达。持诵北斗经。众恶永消灭。
持诵北斗经。六畜保兴盛。持诵北斗经。疾病得痊瘥。
持诵北斗经。财物不虚耗。持诵北斗经。横事永不起。
持诵北斗经。长保亨利贞。
老君曰。善哉善哉。汝可宣扬正教。福利无边。普及众生。永霑胜善。天师稽首礼谢。信受奉行。
太上玄灵北斗本命延生真经
北斗长生聪明神咒
北斗七星。玉真仙灵。贪狼巨门。保臣长存。
禄存文曲。使臣聪明。廉贞武曲。为臣安宁。
破军辅星。护臣身形。常居吉庆。永处福龄。
注上生籍。勾落死名。神清炁爽。动达幽冥。
御邪摄鬼。群妖摧倾。学道修真。伏愿遂成。
七元覆护。飞升紫庭。
北斗小赞
中天大圣，七元星君，贪狼巨门禄存星。文曲共廉贞，武曲破军，辅弼免灾迍（重）。
北斗大赞
宣三界，统万灵，位中天斡运权衡。
上朝金阙下昆仑，居其所万圣同明。
一切罪恶皆灭尽，能解厄救度众生。
圣号北斗七元君，救诸苦大地沾恩。
斗姥宝诰
志心皈命礼。西天竺国，大智光中，真空妙相法王师，无上玄元天母主，金光烁处，日月潜辉，宝杵旋时，鬼神失色，显灵踪于尘世，卫圣驾于阎浮，众生有难若称名，大士寻声来救苦，大悲大愿，大圣大慈，圣德巨光天后，摩利攴天大圣，先天斗姥元君。
顺星宝诰
志 心皈命礼。上圣高真，森罗万象。南北东西中五斗，周天一十二宫辰。二十八宿列方位，九耀七星诸圣众。斗光主照，玄裔弟子众等（善信弟子某某某名下）。当生 当照。本命元辰星君。大小二运星君。大小三限星君。日月罗侯计都星君，金木水火土星君。傍流正照，福禄寿星君。愿消灾障，愿降吉祥，消灾延寿大天尊，星移 斗转降吉祥（重）。
土地咒
经坛（功曹）土地，神之最灵，升天达地，出幽入冥，为吾关奏，不得留停，有功之日，名书上清。
结经偈
向来诵经功德，上奉高真，下保平安，赐福消灾，同赖善功，证无上道，一切信礼。
志心称念
长生保命天尊。不可思议功德。

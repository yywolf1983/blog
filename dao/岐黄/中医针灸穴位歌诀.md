# 中医针灸穴位歌诀

第一章：针灸腧穴歌

四总穴歌

肚腹三里留，腰背委中求；
头项寻列缺，面口合谷收。
心胸取内关，小腹三阴谋；
酸痛阿是穴，急救刺水沟。

十六郄穴歌

郗义即孔隙，本属气血集。
肺向孔最取，大肠温溜别；
胃经是梁丘，脾属地机穴。
心则取阴郗，小肠养老列；
膀胱金门守，肾向水泉施。
心包郄门刺，三焦会宗持；
胆郗在外丘，肝经中都是。
阳跷跗阳走，阴跷交信期；
阳维阳交穴，阴维筑宾知。

下合穴歌

胃经下合三里乡，上下巨虚大小肠。
膀胱当合委中穴，三焦下合属委阳。
胆经之合阳陵泉，腑病用之效必彰。

经穴个数

手太阴肺个十一，
大肠二十脾二一，
胃经四五肾二七，
三焦二三胆二四。
小肠一九膀六七，
心包与心个数九，
任二十四督二八。

十五络穴歌

列缺偏离肺大肠，通里支正心小肠；
心包内关三焦外，公孙丰隆脾胃详。
胆络光明肝蠡沟，大钟络肾膀飞扬。
脾之大络名大包，任络尾翳督长强。

十二背俞穴歌

胸三肺俞厥阴四，心五肝九十胆俞；
十一脾俞十二胃，十三三焦十四肾。
十六大肠小十七，膀胱俞与十九平。

八脉交会穴

公孙冲脉胃心胸，内关阴维下总同；
临泣胆经连带脉，阳维目锐外关逢。
后溪督脉内眦颈，申脉阳跷络亦通；
列缺任脉行肺系，阴跷照海膈喉咙。

十二原穴歌

肺渊包陵心神门,大肠合谷焦阳池；
小肠之原腕骨穴，足之三阴三原太。
胃原冲阳胆丘墟，膀胱之原京骨寻。

十二募穴歌

天枢大肠肺中府，关元小肠巨阙心；
中极膀胱京门肾，胆日月肝期门寻。
脾募章门胃中脘，气化三焦石门针；
心包募穴何处取？胸中膻中觅浅深。

八会穴歌

腑会中脘脏章门，髓会绝骨筋阳陵；
血会膈腧骨大杼，脉太渊气膻中寻。

六十六穴歌

少商鱼际与太渊，经渠尺泽肺相连；
商阳二三间合谷，阳溪曲池大肠牵。
厉兑内庭陷谷胃，冲阳解溪三里连；
隐白大都足太阴，太白商丘并阴陵。
少冲少府属于心，神门灵道少海寻；
少泽前谷后溪腕，阳谷小海小肠经。
至阴通谷束京骨，昆仑委中膀胱焉；
涌泉然谷与太溪，复溜阴谷肾经传。
中冲劳宫心包络，大陵间使曲泽连；
关冲液门中渚焦，阳池支沟天井言。
窍阴侠溪临泣胆，丘墟阳辅阳陵泉；
大敦行间太冲看，中封曲泉属于肝。

第二章：中医针灸穴位速记歌诀

头面颈项部病症

面口针合谷，眩晕配太冲；风池清头目，颞痛太阳攻。
鼻塞迎香穴，印堂眉额中；目疾睛明取，承泣球后同。
牙关面颊症，下关与翳风；口眼歪斜疾，颊车地仓从。
阳白羽四白，面痛治亦同；牙痛咽喉痛，合谷透劳宫。
落枕成斜颈，外关或悬钟；急性项背强，均可取人中。
耳聋取耳穴，耳门透听宫；中渚外关配，哑门与翳风。
廉泉主喉舌，治哑先治聋；新穴供选用，听会及聋中。

胸腹部病症

心胸内关取，肚腹三里求；胃痛刺中脘，天枢治脐周。
下腹三阴交，关元气海由；中极阴陵伍，能导尿潴留。
泌尿生殖症，上穴一般优；胁痛刺夹脊，阳陵与支沟。
腹痛背俞穴，夹脊相应投；若遇阑尾炎，阑尾穴针留。

腰背四肢部病症

急性腰脊痛，下可取殷门；
夹脊按部取，腰穴适当深。
下腰大肠俞，上腰肾俞存；
胸背须谨慎，胁肋不可深。
上肢取曲池，肩髃合谷分；
下肢阳陵泉，环跳绝骨扪。
痛取局部穴，阿是亦可针。

注：阿是穴哪里疼痛哪里是

其他病症

昏迷人中主，足心取涌泉；有热刺出血，十宣十指端。
曲池降血压，退热亦可兼；疟疾取大椎，至阳间使连。
三里调肠胃，内关利胸间；宁心止呕吐，并可治失眠。
神门三阴交，安神疗效传；哑门治癔病，人中内关捻。
癫痫长强穴，百会大椎延；风池及太冲，头昏眩晕旋。
喘发定喘穴，胸闷配膻中；天突能止咳，痰多加丰隆。
肝炎肝胆俞，至阳及太冲；阳陵足三里，大椎作用洪。
天枢足三里，止泻有奇功；脱肛承山穴，长强百会中。

三里

三里在膝下，三寸两筋间。
能除心腹胀，善治胃中寒，
肠鸣并积聚，肿满膝胫酸，
劳伤形瘦损，气蛊病诸般。
人过三旬后，针灸眼能宽。
取穴当举足，得法不为难。

内庭

内庭足两间，胃脉是阳明。
针治四肢厥，喜静恶闻声，
遍身风瘾疹。伸欠及牙疼，
疟病不思食，针著便惺惺。

曲池

曲池曲肘里，曲著陷中求。
善治肘中痛，偏风手不收，
挽弓开未得，筋缓怎梳头，
喉闭促欲绝，发热竟无休，
遍身风瘾疹，针灸必能瘳。

合谷

合谷名虎口，两指歧骨间。
头疼并面肿，疟疾病诸般，
热病汗不出，目视暗漫漫，
齿龋鼻鼽衄，喉禁不能言。
外著量深浅，令人便获安。

委中

委中曲腘里，动脉偃中央。
腰重不能举，沉沉压脊梁，
风痹髀枢痛，病热不能凉，
两膝难伸屈，针下少安康。

承山

承山名鱼腹，月专下分肉间。
可治腰背痛，久痔大便难，
脚气膝下肿，战栗腿疼酸，
霍乱转筋急，穴中刺必安。

昆仑

昆仑足外踝，后向足跟寻。
专肿腰尻痛。脚胯痛难禁，
头疼肩背急，气喘上冲心。
双足难行履，动作即呻吟。
要得求安乐。须将穴下针。

环跳

环跳在髀枢，侧身下足舒，
上足曲求得，针得主挛拘，
冷风并湿痹，身体或偏枯，
呆痴针与灸，用此没疏虞。

阳陵泉

阳陵泉居膝下，一寸外廉中。
膝腿难伸屈，拘挛似老翁，
欲行行不得，冷痹及偏风。
诚记微微刺，方知最有功。

通里

通里腕侧后，度量一寸中。
善呻并数欠，懊憹及心忪，
实即四肢肿，喉间气难通；
虚则不能语，苦呕痛连胸，
肘膊连臑痛，头腮面颊红。
针入三分妙，神功甚不穷。

列缺

列缺腕侧上，手指头交叉。
主疗偏风患；半身时木麻，
手腕全无力，口禁不开牙。
若能辨补泻，诸病恰如拿。